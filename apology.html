<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>My Apology</title>
</head>
<body>
    <p>آسف إني ضفتها. أفهم إن بهالشي خليتج تحسين إني ممكن أضيف أي بنت في فالورانت أو أي لعبة ثانية، و اي مكان ثاني، وبيخليج تقعدين على اعصابج طول الوقت من اي شيء اسويه واي اكتفتي اسويه. 





آسف إني تابعتها على تويتر، إنستغرام، وتيك توك، افهم كيف هذا الشيء يقهر خصوصا ان حتى انتي ماسويت لج فولو في حسابي الشخصي. 





اسف اني لعبت معاها روبلوكس، اتفهم كيف الشيء هذا يخليج تحسين اني سويت اشياء معاها ماسويتها معاج وانا ما ارضى بهالشيء ولا انتي. 



آسف إني ضحكت وسولفت معاها، اعرف كيف هذا الشيء يخليج تفكرين في كل سوالفي معاج وكيف يخيلج تفكرين في كل مره اقول شيء ممكن تحسين اني قلته لها او مزحت فيه او مثل يوم قلت سالفة Cafune، ولو ان مب صحيح لكن اعرف كيف يخليج تحسين واتفهم



آسف إني لعبت وياها ساعات. أفهم إن قضاء وقت طويل وياها خلاج تحسين بقلة قيمة، خاصة لما كنا في استراحة. وأوعدج إني ما بسوي هالشي مرة ثانية أبدًا.



اسف اني طرشت لها سيلفي خاص، ماله داعي وماله مبرر وهو عين الخيانة ولا يمكن اني اعذر الشيء هذا، وصح كلامج يوم قلتي مافي شيء اسمه بدون سبب، ولو اني مب معجب فيها ولا افتكرت فيها بس هذا يسمى Attention seeking



آسف إني قلت لها “كيوت”. أفهم ان تحت أي ظرف أو عذر غلط او تسليك او اي شيء تجاه اي بنت، غير مبرر واصلا قلة ادب وخيانة. 



آسف إني رديت عليها صباح الخير ومساء الخير. أفهم إن هاللحظات خاصة بيننا، واعرف ميف اثرها على نفسج وكيف الشيء صار بالنسبة لج مب نفس قبل ولا مميز



آسف اني طرشت لها بوستات، وسويت رياكت للبوستات الي تطرشها حتى لو كان بشكل بارد، يعتبر خيانة ولا يمكن يكون شيء عادي. 



اسف اني اشتريت لها البندل، افهم كيف الشيء كان مميز اني اشتريلج اشياء، ولما عرفتي اني اشتريت في اكاونتها بندل الشيء قل وزنه وقل تقديره، لا يمكن اني اعيد الشيء. 



آسف إني دخلت سيرفر خاص لها في ديسكورد. وانتي الف مرة تحتاتين من الي موجودين في الدسكوردات الي عندي، افهم كيف تحتاجين ادلة اكثر، وكيف لازم اراويج واقولج انا اي جانل داخل وشو الي داخلنه. 





اسف اني سويت رياكت على فيديواتها )react as in the emoji thing in Discord). 



اسف اني عطيتها مود في تويتج، وعذر ان هي تعرف تعدل في الجات غبي، ووقح، وقذر، ومب عذر ابدا والله، والي يقهر اكثر اني عطيتج بعدها عشان ترضين، واسف اني قلت انا كنت اباج تعرفين وماكنت احاول اخش، هذا بيخليج تفكرين اني اسوي اشياء لكن انتي لازم تحصلينها بنفسج وهذي قمة الحقارة ومستحيل اني اسوي هذا الشيء مره ثانية. 





آسف إني اشتكيت لها في بعض الأحيان، حتى لو بشكل بسيط. أفهم كيف هذا الشيء يخليج تحسين اني ممكن اعطي هالشيء اي بنت 





انا اسف اني قلت لج ان من الاسباب الي خلتني اخذ بريك لانج وقحة وتوو متج، اتفهم كيف هذا الشيء اخس شيء ممكن لشخص في هذي المرحلة، خصوصا انه يفتح باب اكبر للشك للمستقبل. 



اسف اني خذت بريك منج شهرين، مافي اي عذر يسمح لي اني اسوي هالشيء ولا تعب نفسي ولا اي شيء مثله وان شاء الله هالشيء مستحيل يستوي. 



اسف اني فالبداية ماكنت صادق وياج وحاولت اني اخفف الشيء، اتفهم كيف هالشيء يجرح ثقتج فيني و اوعدج اني مستحيل اكرر هذا الشيء، وبشتغل وبحط كل جهدي اني اكسب ثقتج مرة ثانيه، وانا الريدي بديت وسويت اشياء وان شاء الله بسوي اشياء اكثر واكثر. 



اسف اني حسستج انج سهلة، واني اقدر اتركج، والله اصلا حتى لو امثل ما اقدر، انتي جزء من حياتي ومن اهم الاشياء في حياتي، وما اقدر استغنى عنج وعن قربج، ان شاء الله كل شيء يصير احسن. 



واسف اني احيانا اقل ادبي عليج واقول اشياء مب حلوة، حتى لو كنتي انتي الغلطانه ودمي محترق، في طرق ثانيه اني اعصب وانا صرت انسان اهدى الحين. وان شاء الله يتغير هذا الشيء. 



اسف اني اسمح لنفسي احيانا اني اقول كلمات قوية تأثر فيج، واعرف قيمة الكلمة الي تطلع من اللسان وكيف يكون وقعها على القلب وبحاسب اكثر. 



اعرف ان هذا الاعتذار مستحيل يكون كفاية، مافي شيء يوفيج حقج، الا اني بعد هذا الاعتذار اكمل وازيد من جهدي اني اكسب ثقتج مرة ثانية ومحبتج ومعزتج، انتي غالية وثمينة عندي وايد، مافي حد ينافسج في قلبي ولا يتبدل مكانج. كتب الاعتذار بالعربي لأن احسها يطلع من قلبي. واسمحيلي على القصور. </p>
</body>
</html>
